Ultrasonica - Seeyousound International Music Film Festival, Torino: programma dettagliato di lunedì 30 gennaio 
Home News  Prima pagina Attualità Clubbing Concerti Festival Gallerie Novità discografiche Video   Eventi Gallerie  2016 2015 2014 2013 2012 2011 2010 2009 2008 2007 2006   
Home News Festival Seeyousound International Music Film Festival, Torino: programma dettagliato di lunedì 30 gennaio 
Seeyousound International Music Film Festival, Torino: programma dettagliato di lunedì 30 gennaio 
Seeyousound International Music Film Festival, Torino. Domani, lunedì 30 gennaio, prosegue la bellissima programmazione di questo festival nelle sale del Cinema Massimo. Qui sotto il programma dettagliato del quarto giorno per Seeyousound, primo dopo un fine settimana inaugurale pieno di pubblico e di film straordinari. 
Adfarmchicas per Seeyousound festival 
presenta: 
Seeyousound International Music Film Festival - 
Programma dettagliato di domani - Lunedì 30 gennaio 
Quarto giorno per Seeyousound, primo dopo un fine settimana inaugurale pieno di pubblico e di film straordinari. 
Alle 18 s econdo panel nel programma della collaborazione con il Circolo dei Lettori e Nikon : sul tema Documentario e reportage, la rappresentazione della realtà si raccontano Alessandro Contaldo, videoreporter professionista e Gilles De Paoli, responsabile NPS – Nikon Italia. Modera Sergio Melina, docente di cinematografia e fotografia presso l’Istituto per le Arti grafiche e fotografiche Giambattista Bodoni. 
Dalle 15 al Cinema Massimo il primo film per la competizione dei cortometraggi 7 Inch è il secondo – e ultimo – film italiano del festival. Si intitola 'Inagibile' ed è la storia di Bob Corn , musicista emiliano che vive il trauma del terremoto soprattutto sulla sua ispirazione artistica. In ' Homeland' una giovane rifugiata siriana in Svezia apre la porta a Morten Harket, leader della dei suoi amatissimi A-Ha. 
Per il concorso internazionale lungometragg i Long Play è la volta di Oleg y la raras artes, film spagnolo intorno alla figura dell’eccentrico compositore russo di musica per film Oleg Nikolaevitch Karavaychuk. Born to lose: a film about Lorenzo Woodrose è un documentario divertente, drammatico e surreale, con sprazzi d’inusitata poesia sulla vita al limite di uno dei musicisti più emblematici della musica nordica. 
La rassegna di film non in concorso Trans-global expres s presenta 'Havana Club Rumba Session: la Clave', un’esplorazione delle profondità dove pulsano cuore e viscere della rumba cubana. 
Into the Groove presenta l’anteprima italiana di ' Björk' , documentario vivissimo sull’iconica artista islandese arrivata al traguardo dei cinquant’anni e all’indomani dell’uscita del suo ultimo doloroso album Vulnicultura. 
Tutti i film in programma sono preceduti dalla proiezione di uno dei Soundies in concorso. 
Dalle 22 al Blah Blah di Via Po la serata 100% Arabic Release Party dedicata ai film Stronger than bullets, The promised band e Yallah! Underground con la musica di dj Diego. 
Info: https://www.facebook.com/SEEYOUSOUND/ - http://www.seeyousound.org/ 
Programma dettagliato della giornata: 
ore 15.00 Sala 3 
Soundies, Patton – Imodium 
7Inch 
‘Inagibile’ di Giulia Natalia Comito, Tommaso Cassinis 
L’artista, tra le molte altre cose, è anche colui che intercetta, filtra e racconta i sentimenti, le tensioni e gli stati d’animo di una comunità; è il caso di Bob Corn , musicista indipendente emiliano intorno al quale ruota il toccante documentario di Giulia Natalia Comito e Tommaso Cassinis. La coppia di registi, attraverso le canzoni e le testimonianze del musicista, riesce a giocare su due fronti; raccontare il dramma collettivo delle popolazioni vittime del terremoto che colpì l’Emilia, e rappresentare i mutamenti intimi dell’artista e della sua musica, testimone e cantore della tragedia. 
Long Play 
Oleg y las Raras Artes di Andrès Duque 
Anteprima Italiana 
Omaggio al leggendario ed eccentrico compositore russo Oleg Nikolaevitch Karavaychuk, cresciuto sotto il regime di Stalin e ultimo beatnik di una generazione di artisti, che per sfuggire alle persecuzioni del Kgb trovò la sua via di fuga nella musica per il cinema, lavorando al fianco di registi come S. Paradjanov e K. Muratova. Film poetico di liberatoria bellezza, fatto di inaspettate dichiarazioni e note suonate, in cui l’artista, a 89 anni, esprime se stesso e interpreta in modo quasi medianico lo “spirito russo”. Sublime l’esecuzione al pianoforte dell’inno sovietico che racconta il dramma di un grande paese preda di profonde contraddizioni. Sokurov tra melodia e dissonanza. 
ore 17.30 Sala 3 
Soundies, The Avalanches - Frankie Sinatra 
7Inch 
Homeland di Sara Broos 
Raghad è una giovane ragazza siriana rifugiata in Svezia. La sua esperienza di vita, complessa e difficile, è illuminata dall’amore per la musica, da sempre. Che siano canti sacri o, ancor meglio, un brano in particolare della sua band preferita, “Hunting high and low” degli A-Ha. Un giorno alla sua porta suona Morten Harket, leader della band: per lei sarà la realizzazione di un sogno a lungo cullato, ma soprattutto l’occasione di esprimersi pienamente e di essere, definitivamente, compresa. 
ore 17.30 Sala 3 
Long Play 
Born to Lose: a film about Lorenzo Woodrose di Palle Demant 
Anteprima Italiana 
Lorenzo Woodrose è l’ultimo antieroe dell’odierna scena musicale psych-rock danese, famoso per la sua band Baby Woodrose, o per gli Spidsnøgenhat, vera e propria leggenda vivente, con tutti gli up and down del rock’n’roll lifestyle. Dall’essere nessuno nelle periferie, un giorno scopre, sotto l’effetto dell’ossido d’azoto del dentista, di poter suonare a orecchio, e vince con la sua band il Danish Music Awards. Lorenzo vola, anzi viaggia, con la birra, il fumo e i funghetti magici, o seguendo semplicemente il flusso della sua musica, e vuole tornare sul palcoscenico, ma la vita a volte è strana... Un documentario divertente, drammatico e surreale, con sprazzi d’inusitata poesia. Opera prima timbrata Kirstine Barford che con la Killit Films ha prodotto Kidd Life, premiato come Best Film alla prima edizione di Seeyousound. 
ore 20.00 Sala 3 
Soundies, Bomba Esterèo - Soy yo 
Trans-Global Express 
Havana club RumbaSessions: la Clave di Charlie Inman 
Questo documentario, diretto da Charlie Inman, è l’ultimo capitolo della relazione di lunga data tra Gilles Peterson, dj e giornalista della BBC attento ai suoni globali, e la musica di Cuba. 
Peterson già dal 2009 si avventurò nell’isola caraibica per esplorare il ”beat perfetto”, giungendo alla scoperta di una scena indipendente molto fertile, fatta di artisti innovativi che mischiano jazz, soul, elettronica, hip hop e ritmi tradizionali. Havana Club Rumba Sessions: La Clave vede Gilles Peterson, insieme al suo vecchio amico Ade Egun Crispin Robinson, narrare la storia del valore della Rumba in un luogo in cui un passato scrupolosamente preservato è da tempo stato affiancato all’innovazione. Fortemente rispettato sia dalla comunità di percussionisti spirituali dell’isola, sia come musicista in Gran Bretagna, Gilles viene messo in contatto da Robinson con le personalità chiave appartenenti a varie generazioni di musicisti cubani. Accompagnati nel loro viaggio da Daymé Arocena, una delle stelle della scena musicale cubana contemporanea, tracciano i percorsi della Rumba spaziando dalle tradizionali pratiche di percussione spirituale delle comunità di schiavi, preservate fino ad oggi da danzatori e musicisti, fino alle generazioni più giovani che hanno ricontestualizzato gli elementi della Rumba per loro più interessanti. La storia della Rumba, intrinsecamente legata al commercio degli schiavi, intreccia in modo unico gli stili dell’Africa occidentale e della musica iberica. Moltissime istituzioni religiose africane con radici in Congo, Nigeria, Benin e Camerun (come Ifa, Ekpe e Nkisi), vengono rideclinate a Cuba come Lukumi (Santeria), Palo, Abakua e Arara. Il film racconta e riunisce le realtà religiose e sociali portate dalla diaspora Africana, sottolineando quanto i ritmi contemporanei fondamentali della club music abbiano una forte e complessa connessione con queste dimensioni. Non ci sorprende vedere Peterson trovare connessioni che erano state precedentemente trascurate: “L’influenza della Rumba è dappertutto.” 
ore 22.30 Sala 3 
Soundies, Lorn – Anvil 
Into the Groove 
‘Bjork’ di Tita von Harderberg e Hannes Rossacher 
Anteprima Italiana 
Musicista, attrice, visionaria, video artista, compositrice. Björk è una delle artiste più versatili, eclettiche e influenti del nostro tempo. Fin dal suo esordio musicale, Björk ha costantemente ridefinito il processo di creazione della musica, abbattendo i limiti dei generi artistici. Per tre decenni Björk utilizza il potere delle immagini e la propria personalità per trasmettere attraverso la sua musica emozioni indimenticabili. I suoi video musicali son il risultato di collaborazioni uniche con artisti e musicisti, rappresentano pietre miliari di riferimento nel mondo della video arte. Per celebrare il suo 50esimo compleanno il MoMa di New York le dedica una retrospettiva. 
Björk non vuole solo essere creativa lei stessa: vuole trasmettere la sua conoscenza. Il documentario esplora l’anima e l’universo creativo di Björk attraverso la musica di “Vulnicura”, il suo ultimo album. Una biografia (in assenza) dell’artista islandese. Un viaggio nel suo multiforme talento artistico e musicale, attraverso l’Islanda, Londra, Parigi e New York. 
Ore 18 
Documentario e reportage, La rappresentazione della realta’ 
Circolo dei Lettori 
in collaborazione con Nikon Italia 
Il valore del reportage in un momento storico in cui siamo costantemente esposti alla visione di immagini e video. Il foto-video reporter Alessandro Contaldo racconta come si è evoluto nel tempo il suo lavoro, come sono cambiate le tecnologie di ripresa e come è cambiata la fruizione delle notizie da parte del pubblico. 
Intervengono: 
Alessandro Contaldo, videoreporter professionista 
Gilles De Paoli, responsabile NPS – Nikon Italia 
modera Sergio Melina, docente di cinematografia e fotografia presso l’Istituto per le Arti grafiche e fotografiche Giambattista Bodoni) 
Ore 22 
Arabica 100% release party 
dj set Djego 
Blah Blah 
una serata ispirata dai film Stronger than bullets, The promised band e Yallah! Underground 
Pubblicato in: Focus | Festival 
Lunedì, 30 Gennaio 2017 
Tag: 
Bjork | Blah Blah | cinema massimo | Circolo dei Lettori | seeyousound | Seeyousound International Music Film Festival | torino 
Festival 
tra i protagonisti dell'edizione 2017" width="400" height="150" /> 
Ypsigrock - Ride, Preoccupations e Beak> tra i protagonisti dell'edizione 2017 
Guardie & Ladri. Poliziottesco all’Italiana - Torino, 17 febbraio/ 28 febbraio - 17 febbraio, Cinema Massimo con 'La polizia Ringrazia' (It, 1972, 99’, col.) di Stefano “Steno” Vanzina 
Unaltrofestival 2017: tre incredibili première per festeggiare la V edizione del festival 
Bay Fest 2017: svelate le Line-up delle singole giornate! Si aggiunge il 13 Agosto con Less than Jake e Undeclinable Ambuscade! 
Beach House – I paladini del dream pop live in Italia al Mojotic festival 
Bay Fest 2017: svelate le Line Up delle singole giornate! Si aggiunge il 13 Agosto con  Less than jake e Undeclinable Ambuscade 
GruVillage 2017 - Bastille, martedì 4 luglio 
Foals: il 19 luglio al Magnolia Estate la migliore indie rock band inglese degli ultimi anni per un'unica esclusiva data, a cura di Radar Concerti 
Seeyousound International Music Film Festival - si chiude la terza edizione, ecco i premi (e domani Miss Sharon Jones) 
21 aprile 2017: gli Snarky Puppy arrivano a Torino per Jazz:re:found 
News Prima pagina Attualità Clubbing Concerti Festival Gallerie Novità discografiche Video 
Focus 
tra i protagonisti dell'edizione 2017" width="400" height="150" /> 
Ypsigrock - Ride, Preoccupations e Beak> tra i protagonisti dell'edizione 2017 
Pond, il side project dei Tame Impala capeggiato da Nicholas Allbrook in Italia a Giugno 
Spartiti (Max Collini e Jukka Reverberi) all’ Hiroshima Mon Amour, giovedì 23 febbraio 
Guardie & Ladri. Poliziottesco all’Italiana - Torino, 17 febbraio/ 28 febbraio - 17 febbraio, Cinema Massimo con 'La polizia Ringrazia' (It, 1972, 99’, col.) di Stefano “Steno” Vanzina 
Unaltrofestival 2017: tre incredibili première per festeggiare la V edizione del festival 
Whitney_La band rivelazione del 2016 in italia a giugno per 4 concerti - video di No Woman 
Kill Your Boyfriend - Verdiana Raw - Nanai: il 18 febbraio 2017 al Magazzino sul Po, Torino - Video di 'Rudolph' dei Kill Your Boyfriend 
04 maggio: The Sonics al Circolo Magnolia di Segrate (Mi)! 
21 maggio - Wovenhand live al Circolo Magnolia 
17, Febbraio 2017 – Comet Sound Club #2 – Clara de Asìs al SuperBudda di Torino 
div > .uk-panel'}" data-uk-grid-margin> 
div > .uk-panel', row:true}" data-uk-grid-margin >
Portale Musicale dal 2004 
Il progetto 
Contatti 
Seguici su 
Archivio fotografico Grazie alla collaborazione con il collettivo BRUBEN che gestisce anche i contenuti del sito, Ultrasonica.it vanta uno degli archivi fotografici di eventi live più ampi della rete. 
Noisecollective Ultrasonica.it è parte del progetto Noisecollective.net , associazione culturale con sede in Torino.
Copyright &copy; 2006 - 2017 Ultrasonica.it - All rights reserved. 
Home News Prima pagina Attualità Clubbing Concerti Festival Gallerie Novità discografiche Video  Eventi Gallerie 
Questo sito utilizza cookie anche di terze parti per migliorare l'esperienza utente e motivi statistici. Cliccando OK e navigando su questo sito, acconsenti all'uso dei cookie. Per saperne di più 
Chiudi Leggi tutto